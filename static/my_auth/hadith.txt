امام رضا (ع) می‌فرماید:
رحمت خدا بر بنده اى که امر ما را زنده کند، دانش هاى ما را فرا گیرد و به مردم بیاموزد. اگر مردم زیبایى هاى سخنان ما را مى دانستند از ما پیروى مى کردند.

امام رضا (ع) می‌فرماید:
هر کس خودش را از ما بداند و خدا را اطاعت نکند از ما نیست!.

امام رضا (ع) می‌فرماید:
هر که در مجلسى بنشیند که در آن یاد ما (اهل بیت) زنده مى شود، قلبش، در روزى که قلب‌ها مى میرند، نمى میرد.

امام رضا (ع) می‌فرماید:
مسلمان کسى است که مردم از دست و زبان او آسوده باشند.

امام رضا (ع) می‌فرماید:
هر کس از خدا توفیق بخواهد و تلاش نکند، خود را مسخره کرده است.

امام رضا (ع) می‌فرماید:
خداوند اجابت دعاى مؤمن را به شوق (شنیدن) دعایش به تأخیر مى اندازد ومى گوید: «صدایى است که دوست دارم آن را بشنوم» و در اجابت دعاى منافق عجله مى کند و مى گوید: صدایى است که از شنیدنش بدم مى آید!.

امام رضا (ع) می‌فرماید:
کسى که از گناهى استغفار مى کند و باز آن را انجام مى دهد، مانند کسى است که پروردگارش را ریشخند [مسخره]کند.

امام رضا (ع) می‌فرماید:
هر که نمى تواند کارى کند که به سبب آن گناهانش زدوده شود بر محمّد و خاندان او بسیار صلوات فرستد؛ زیرا صلوات گناهان را ریشه کن مى کند.

امام رضا (ع) می‌فرماید:
گناهان کوچک راه هایى به سوى گناهان بزرگند وکسى که ازخداوند در اندک ترس نداشته باشد، در زیاد نیز از اونمى ترسد!.

پیامبر اکرم (ص) می فرماید:
پُرارج‌ترین مردم کسی است که آن‌چه را که به او مربوط نیست رها کند.

پیامبر اکرم (ص) می فرماید:
بنده با خوش‌اخلاقی به مقام روزه‌گیر شب‌زنده‌دار می‌رسد.

پیامبر اکرم (ص) می فرماید:
وای بر مسلمانی که در هر جمعه، زمانی را برای یادگیری و پرسش از امور دینی خویش اختصاص ندهد.

پیامبر اکرم (ص) می فرماید:
هر چیزی اساس و پایه‌ای دارد و اساس اسلام، محبت ما اهل بیت است.

پیامبر اکرم (ص) می فرماید:
آن که نمازش را سبک بشمارد از من نیست، به خدا سوگند در قیامت کنار حوض [کوثر]بر من وارد نمی‌شود.

پیامبر اکرم (ص) می فرماید:
نگاه به نامحرم تیری از تیر‌های زهرآگین شیطان است، هر کس به پاس حرمت الهی آن را ترک کند، خدا ایمانی به او می‌دهد که شیرینی آن را در دل احساس می‌نماید

پیامبر اکرم (ص) می فرماید:
سخت کوشترین مردم کسى است که گناهان را فرو گذارد.

پیامبر اکرم (ص) می فرماید:
هر كه راهى رود كه در آن دانشى جويد، خداوند او را به راهى كه به سوى بهشت است ببرد، و برترى عالِم بر عابد، مانند برترى ماه در شب چهارده، بر ديگر ستارگان است.

پیامبر اکرم (ص) می فرماید:
نزد خداوند سخنى پذيرفته نمى شود، مگر آن كه همراه با عمل باشد، و سخن و عملى پذيرفته نمى شود، مگر آن كه همراه با نيّت خالص باشد، و سخن و عمل و نيّتى پذيرفته نمى شود، مگر آن كه مطابق سنّت باشد.

پیامبر اکرم (ص) می فرماید:
علامت صابر در سه چيز است:اوّل: آن كه كسل نشود،دوّم: آن كه آزرده خاطر نگردد،سوّم: آن كه از خداوند عزّوجلّ شكوه نكند،زيرا وقتى كه كسل شود، حقّ را ضايع مى كند،و چون آزرده خاطر گردد شكر را به جا نمى آورد،و چون از پروردگارش شكايت كند در واقع او را نافرمانى نموده است.

حضرت علی(ع) می فرماید:
عالمانه سخن گویید تا قدر شما روشن گردد.

حضرت علی(ع) می فرماید:
صبر بر دو قسم است: صبر بر مصیبت که نیکو و زیباست، و بهتر از آن صبر بر چیزی است که خداوند آن را حرام گردانیده است.

حضرت علی(ع) می فرماید:
اخلاق خود را رامِ خوبی ها کنید و به بزرگواری هایشان بکشانید و خود را به بردباری عادت دهید.

حضرت علی(ع) می فرماید:
از کفّاره گناهان بزرگ، فریاد خواه را به فریاد رسیدن، و غمگین را آسایش بخشیدن است.

حضرت علی(ع) می فرماید:
هر گاه حدیثی را شنیدید آن را با دقّت عقلی فهم و رعایت کنید، نه بشنوید و روایت کنید! که راویان علم بسیارند و رعایت کنندگانِ آن اندک در شمار.

حضرت علی(ع) می فرماید:
به یاد آرید که لذّتها تمام شدنی است و پایان ناگوار آن بر جای ماندنی.
